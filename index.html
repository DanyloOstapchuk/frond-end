<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Sport News</title>
</head>

<body>
    <h1 style="text-align: center;">Sport News</h1>
    <ol style="list-style: none; ">
        <li><a href="#one">№1 Виграла важливий фінал. 18-річна українка вперше взяла титул на турнірі UTR</a></li>
        <li><a href="#two">№2 Запам'ятовується останнє. Останніми у грі проти Мальти були ми</a></li>
        <li><a href="#three">№3 Чому Віктор Коваленко провалився в Італії</a></li>
        <li><a href="#four">№4 Трагічна загибель Медера на Турі Швейцарії. Підсумки тижня у велоспорті</a></li>
        <li><a href="#five">№5 Класико в Іспанії, сенсація в Німеччині, успіх Монако у Франції</a></li>
        <li><a href="#six">№6Реванш не відбувся. Україна знову програла Туреччині у фіналі Євроліги</a></li>
        <li><a href="#seven">№7Чому Мессі вибрав Інтер Маямі</a></li>
    </ol>
    <div id="one" class="news">
        <h2>Виграла важливий фінал. 18-річна українка вперше взяла титул на турнірі UTR</h2>
        <img src="https://pic.sport.ua/images/news/0/15/154/orig_630942.jpg" alt="orig_630942.jpg">
        <p>18-річна українська тенісистка Аліса Барановська стала чемпіонкою турніру серії UTR (Universal Tennis Rating) у столиці
        Румунії Бухаресті.
        
        Редакція Sport.ua вирішила розпитати у Аліси детальніше про ці змагання, а також уточнила плани українки на майбутнє:
        
        «Для мене турнір був дуже корисним. Я провела 6 матчів, з них здобула 5 перемог. Вийшла з групи під першим номером і
        чудово відіграла півфінал та фінал. У півфіналі я повністю контролювала гру. Суперниця Евеліна Тірон грала дуже добре
        протягом усього турніру, тому я рада, що змогла її зупинити.
        
        А з Марією Сарою Попа я знайома вже давно, ще з часів ігор за збірну у 2019 році. Цей матч для мене був дуже
        принциповим, тому що ми обидві займали перше місце в Європі до 14 років, до того ж, зараз вона займає 772-й рядок у
        рейтингу WTA. Ми ровесниці, тому виграти цей матч було дуже важливо, особливо для моєї впевненості у власних силах. Я
        дійсно щаслива стати чемпіонкою такого сильного турніру, бо всі суперниці були рівними і кожна мала шанси перемогти.
        
        Щодо планів, поки що планую посилено тренуватись, щоб набрати фізичну форму, бо цей турнір показав, що мені бракує
        деяких аспектів у моїй грі. Маю зробити акцент на спеціальну тенісну підготовку, тому про змагання буду думати трохи
        пізніше. Сподіваюсь, підготовка пройде як треба, бо працювати я готова на всі сто відсотків», – сказала Аліса.
        
        Наприкінці 2022 року Барановська виграла дорослий чемпіонат України в одиночному та парному розрядах. У березні 2023
        року Аліса вперше зіграла на професійному турнірі. Тоді юна українка дійшла до півфіналу на хардовому 15-тисячнику у
        Монастірі (Туніс).
        
        Перемога на турнірі UTR стала для Аліси першою у кар'єрі. Українка заробила 3600 доларів.
        </p>
    </div>
    <div id="two" class="news">
        <h2>Запам'ятовується останнє. Останніми у грі проти Мальти були ми</h2>
        <img src="https://pic.sport.ua/images/news/0/15/154/orig_630883.jpg" alt="orig_630883.jpg">
        <p>«Матч проти збірної Німеччини був непотрібним», - скаже після гри у Скоп'є головний тренер збірної України Сергій
        Ребров. І буде правий. Адже поєдинок у Бремені в режимі «з корабля на бал» суттєво зім'яв підготовку «синьо-жовтим» до
        офіційних матчів. Настільки, що довелося виривати результат зубами.
        
        Зрозуміло, що з погляду іміджу гра проти німців – дуже потрібна і правильна. І відмовитись від неї не було ні
        можливості, ні резону. Тому ми маємо просто прийняти існуючий порядок речей. І зрозуміти просту річ: Ребров – аж ніяк не
        чарівник. У двох офіційних матчах його команда була настільки близькою до провалу, що провал був би для неї
        закономірністю.
        
        Тим не менш, у двох цих зустрічах «синьо-жовті» здобули очковий максимум. Якщо судити строго за голим результатом, не
        бачачи самої суті, самої гри, то можна використати звичну у подібних випадках кальку «виграли на класі». Але якщо зріти
        в корінь, то класу як такого майже не було. Якщо у грі проти Північної Македонії був хоча б натяк вищого ігрового рівня
        з нашого боку, то в матчі проти Мальти – суцільний несамовитий облом із вирішальним «подарунком від арбітра».

        В даному випадку не будемо знову смикати гру в Скоп'є. Про неї вже було сказано багато. Навіть дуже. Після того матчу я
        утвердився на думці, що у нинішньої збірної України нарешті з'явилися яйця. Після гри проти Мальти від попередніх слів я
        не відмовляюся. Але змушений визнати, що в цьому випадку чоловічою гідністю наша команда похвалитися не може. Власне,
        вона нічим не може похвалитися. Абсолютно нічим.
        
        Відверто кажучи, і наш тренерський штаб за гру в Трнаві заслуговує на найнеприємніші епітети. Так, є об'єктивні речі,
        проти яких не попреш: катастрофічна відсутність часу на елементарне знайомство з гравцями та підготовку до матчів.
        Провести за тиждень три дуже важливі поєдинки, постійно змінюючи локації – до неможливості складно. Проте, разом з тим,
        треба говорити і про те, що Сергій Ребров припустився низки методичних помилок. Насамперед – у визначенні стартового
        складу.

        Про те, що Сергій Станіславович не вгадав із основою у грі проти Північної Македонії, я згадував минулого разу. Збірну
        України врешті-решт врятувала перерва. Мотиваційна промова у роздягальні нашого наставника. І своєчасні заміни.
        Переламати 0:2 на 3:2 – дорогого коштує, і неймовірна радість від перемоги на якийсь час замилила всі наші прорахунки та
        недоробки. Здавалося, що у грі проти Мальти – апріорі найслабшого суперника у цьому ігровому циклі (та й у групі
        взагалі), все стане на свої місця. Але нічого нікуди не стало. Було ще гірше, ніж у Скоп'є.
        
        ***
        
        Ребров обіцяв ротацію, і він її провів. Не «масовану», проте. На правому фланзі захисту був не Тимчик, а Конопля, на
        лівому – не Миколенко, а Матвієнко, у центрі захисту з'явився Кривцов, у центрі поля – Маліновський, а на вістрі атаки
        замість Довбика вийшов Ванат. Не виявилося в основі Мудрика, замість якого на лівому фланзі півзахисту зіграв Циганков.

        Окрім гравця «Жирони», який перетворюється, точніше, вже перетворився на справжнього лідера національної збірної, решта
        «ротаційних» кашу зіпсували. Чим суттєво зіпсували і сприйняття Реброва від його дебюту у головній команді країни.
        Будемо чесні: це не ті випадки, коли гра забувається, а результат залишається. Таку гру, особливо проти Мальти, забути
        дуже складно.
        
        Але повернемось до наших гравців ротації. Повторюся: всі вони – повз касу. Настільки мимо, що про кожного можна говорити
        годинами та сторінками. Але навіть на такому поганому тлі особняком стоїть Матвієнко. Що трапилося з однозначно
        найкращим захисником чемпіонату України, який нещодавно завершився, - розуму не докладу. За три гри за збірну Микола
        напомилявся на ціле життя. Якщо бути прискіпливо точним, то він особисто привіз три голи. І лише дивом не привіз
        четвертий у грі проти Мальти.
        
        Я приділив достатньо часу для тих, хто з'явився на полі проти мальтійців як ротаційні гравці. Але якщо бути об'єктивним,
        то й інші не здивували. М'яко кажучи. Розчарував Трубін своїм невмінням швидко вводити м'яч у гру, а головне – гостро. І
        цим він суттєво поступається Бущану. Степаненко та Судаков були не такі погані, але креативу жодного. Ярмоленко
        запам'ятався зайвою агресією, як і в Скоп'є, та нереалізованим пенальті.
        
        Якщо проти балканців нам удався другий тайм, то проти Мальти друга половина зустрічі стала дзеркальним відображенням
        першої. Провальної. На цей раз Сергій Станіславович до ладу не зумів достукатися до своїх підопічних. Та й замін одразу
        після перерви напрошувалося більше, ніж одна, але тренер вирішив прибрати лише явного антигероя зустрічі Матвієнка. Мені
        здається, треба було оперативно міняти і Ваната, і Маліновського, і Ярмоленка.
        
        Довбик та Буяльський, які вийшли на поле на 63 хвилині, фактично і врятували гру. У принципі, епізод, що спричинив
        призначення другого пенальті, «зробили» гравці, які вийшли на заміну. Плюс Ярмоленко.
        
        Той епізод федерація футболу Мальти назвала «подарунком арбітра для України». Якщо чесно, щось у цьому є. Якби в наші
        ворота поставили аналогічний пенальті, я сперечався б до хрипоти.
        
        Окрім епізоду із заробленим пенальті та реалізацією Циганкова, більше з нашого позитиву у грі проти 172-ї команди в
        рейтингу ФІФА згадати нема чого. Нам банально пощастило. Ми банально відскочили.

        Тепер своя Мальта є не лише у Андрія Шевченка, під керівництвом якого збірна України у 2017-му поступилася цій
        «карликовій» збірній, а й у Сергія Реброва, під керівництвом якого збірна України ледь ноги забрала від цієї
        «карликової» збірної. Справжній камінь спотикання для нас.
        
        Загалом у цій депресивній грі проти Мальти по-справжньому тішить лише один момент: те, що збірна України здобула три
        очки. Вони справді погано пахнуть. Але все одно це повноцінні три очки, що дозволили нам хоча б тимчасово переміститися
        на друге місце в групі.
        
        А ще тішить, що на наступний ігровий цикл (у вересні) наша національна збірна нарешті готуватиметься в нормальному, а не
        авральному режимі. Може, тоді й побачимо справжнє обличчя нашої команди та її тренера
        </p>
    </div>
    <div id="three" class="news">
        <h2>Чому Віктор Коваленко провалився в Італії</h2>
        <img src="https://pic.sport.ua/images/news/0/15/153/orig_630781.jpg" alt="orig_630781.jpg">
        <p>Справи Віктора Коваленка на Апеннінах йдуть не дуже добре. Спочатку 27-річний півзахисник не зміг закріпитися в
        «Аталанті», а потім вилетів до Серії Б разом із «Спецією». За два з половиною роки в Італії українець не зміг показати
        ані прогресу, ані якості.
        
        Перехід зимою до Аталанти був помилкою
        Коваленко став гравцем «Аталанти» 1 лютого 2021 року. Віктор зміг справити хороше особисте враження на наставника
        команди Джан-П'єро Гасперіні під час матчів ЛЧ «бергамасків» проти «Шахтаря». Гасперіні – великий прихильник пресингу.
        Коваленко здатен виконувати багато бігової роботи в середині поля.
        
        Також не менше важливий фактор – успішна гра Руслана Маліновського. «Аталанті» став цікавим український ринок. Вони
        вирішили, що в Україні можна знайти хорошого гравця за відносно невеликі гроші. Завершення контракту через пів року із
        «Шахтарем» давало всі можливості оформити угоду за мінімальні кошти, або взагалі підписати в статусі вільного агента.
        
        Таким чином, «Аталанта» фактично нічим не ризикувала. «Бергамаски» за 600 тисяч брали основного гравця із найкращої
        команди України, який перебував у своїх найкращих футбольних роках, мав величезний міжнародний досвід в ЛЧ за клуб та
        виступав за свою національну збірну. Погодьтеся, певні шанси, що Коваленко заграє та піде шляхом Маліновського, були.
        Якщо ні, то витрачені гроші завжди можна компенсувати завдяки трансферу. Та ще й і заробити щось.
        
        Головна проблема Коваленка – зимовий перехід. Він був після місячної відпустки в Україні. Тільки почав набирати фізичну
        форму на зборах. «Аталанта» була посеред сезону. Гравці вже мали виходити на свій пік. Вийшло повне розбалансування
        новачка та його нової команди. Такий контраст ігрової форми Коваленка із партнерами по «Аталанті» не міг пройти без
        проблем. За другу частину сезону українець двічі опинявся в лазареті. Спочатку були невеликі проблеми зі здоров'ям, а
        потім вже більше серйозна травма, яка не дозволила претендувати на поїздку на Євро-2020. Якщо вже переходити, то
        потрібно було робити це влітку, щоб розпочати підготовку до сезону разом зі всіма своїми партнерами. Бути в рівних
        умовах.

        «Аталанта» – не та команда, яка буде когось чекати. Потрібно виконувати турнірні задачі. Це не маленький клуб, який
        дасть час на адаптацію. Ти повинен показувати свої найкращі якості, бо виступаєш за одну із найсильніших команд Італії
        того часу.
        
        Важливий факт у невдачі Коваленка – конкуренція. У «Шахтарі» він фактично її не мав. Під ліміт потрібно було мати чотири
        українці на полі. Це було дуже на руку Коваленку, який таким чином отримував постійну ігрову практику. Фактично, у своїй
        кар'єрі він не виграв жодної конкуренції. Спочатку дискваліфікація Фреда допомогла, а потім вже у нагоді виявився ліміт.
        Зрозуміло, що перехід із лояльного у конкурентне середовище не міг пройти легко.
        
        Після невдачі у Бергамо потрібно було робити крок назад – пограти на слабшому рівні. Травматичний гравець, який не може
        виграти конкуренцію, потребував переходу у менш статусний клуб, де він матиме більше ігрової практики, менше
        конкуренції. В італійському стилі Коваленко відправився в слабшу команду, де він мав себе проявити.
        
        Перший сезон у «Спеції» мав дати відповідь, чи здатен він грати за «Аталанту» у майбутньому. Типова італійська оренда,
        щоб адаптувати футболіста та мати можливість до нього краще придивитися. «Бергамаски» не побачили потрібних якостей в
        українцеві та фактично поставили хрест на гравцеві.
        
        Якщо перший сезон у «Спеції» вийшов відносно нормальним (26 матчів, 1 гол та 4 асисти), то минулий став провальним, як
        для клубу, так і для гравця. «Спеція» попрощалася із елітою, а Коваленко перетворився на гравця ротації - 19 поєдинках
        чемпіонату та жодної (!) результативної дії.
        
        Шансів залишитися в Італії небагато
        Дуже непросто визначити майбутнє українського півзахисника. «Спеція» орендувала Коваленка з обов'язковим правом викупу
        за 2 млн євро. Якщо вірити ЗМІ, то ця опція втрачається після вильоту із Серії А. Якщо навіть цього немає, то все одно:
        навіщо «Спеції» легіонер, який не зміг заграти? Далеко не факт, що Коваленко сам захоче грати в Серії Б.
        
        Якщо право викупу скасовується, шансів залишитися в «Аталанті» обмаль. Рівень команди набагато вищий, ніж у «Спеції».
        Тому навряд чи у Бергамо надто сильно триматимуться за гравця.
        
        Додайте сюди хронічні проблеми зі здоров'ям. Загалом за два з половиною сезони в Італії портал transfermarkt.de
        нарахував у Коваленка 12 різних травм, через які він пропускав матчі. Тільки цього сезону Віктор не грав понад три
        місяці. Картина стає зовсім невеселою.
        
        Коваленку вже 27 років. Найкращі футбольні роки. Але він ніяк не може проявити свої таланти. Не заграв у двох клубах
        Серії А. Про збірну України вже почали забувати. З таким резюме дуже складно буде розраховувати на перехід у хороший
        клуб. Витраченні 600 тисяч за трансфер «Аталантою» та зарплата не роблять подальший трансфер Коваленка проблемним.

        Однак шансів залишитися на Апеннінах не так вже багато. Жодних аргументів на користь Віктора немає. Потрібно шукати
        слабший рівень чемпіонату, меншу інтенсивність. Понизити рівень, щоб мати можливість стабільно грати.
        
        Повернення в Україну виглядає не дуже реальним. У «Шахтарі» на цій позиції проблем немає. «Динамо» має своїх футболістів
        в середині поля. А для інших команд цей перехід просто буде непідйомним у плані фінансів.
        
        Найбільше реальними виглядають два варіанти – чемпіонати Туреччини та Греції. Для будь-якого середняка прихід гравця із
        Серії А став би хорошим підсиленням. Швидкості у турецькій Суперлізі не такі високі. На власній працездатності Коваленко
        може мати доволі успішну кар'єру.
        
        У Греції головний кандидат – ПАОК. Його там добре знає спортивний директор Жозе Боту, з яким він працював у «Шахтарі».
        Плюс Мірча Луческу може дати рекомендації своєму сину Развану, який тренує команду. Клуб із Салонік провалив минулий
        чемпіонат. ПАОК пропустив усіх трьох місцевих грандів вперед. Якщо Боту та Луческу-молодший залишаться, то перехід
        виглядає дуже реальним.
        </p>
    </div>
    <div id="four" class="news">
        <h2>Трагічна загибель Медера на Турі Швейцарії. Підсумки тижня у велоспорті</h2>
        <img src="https://pic.sport.ua/images/news/0/15/153/orig_630779.jpg" alt="orig_630779.jpg">
        <p>Гонки тижня
        11 – 18 червня – Тур Швейцарії
        
        Минулого тижня відбулася друга багатоденка, яка багатьма розглядається як завершальний етап підготовки до Тур де Франс –
        Тур Швейцарії. На жаль, всі спортивні перипетії гонки відійшли на другий план через трагічну загибель Джино Медера. На
        п'ятому етапі, останньому у зв'язці з трьох поспіль гірських, він впав на спуску з останнього підйому Альбулапасс і
        полетів далеко вниз.

        Медера з важкими травмами доставили в лікарню, де лікарі цілу ніч боролися за його життя, але наступного ранку серце
        гонщика «Bahrain Victorious» перестало битися. Партнери швейцарця по команді вийшли на старт наступного етапу зі
        сльозами на очах – болюче видовище. Сам шостий етап у підсумку було скасовано, гонщики проїхали тільки останні 25 км у
        прогулянковому режимі на згадку про Медера. А наступний, сьомий етап, був нейтралізований для загального заліку.
        
        Безумовно, такі трагедії – це жахливо, але все ж таки не потрібно забувати, що це не більше, ніж трагічна випадковість.
        А про це якраз часто забувають: після подібних трагедій багато хто намагається шукати якісь закономірності, висмоктувати
        з пальця якісь висновки, що виливається в гіпертрофовану боротьбу за безпеку.
        
        Так сталося і цього разу. Понеслися заклики уникати фінішів у спуск, нейтралізовувати ці самі спуски або вводити на них
        ліміти швидкостей. Пропозиції, в яких багато емоцій і мало раціонального зерна.
        
        Чи був спуск з Альбулапасса небезпечним? Так, був, і той факт, що в тому ж повороті, що і Медер, впав (але не одночасно
        зі швейцарцем) і Магнус Шеффілд, це підтверджує. Чи був цей спуск з Альбулапасса небезпечнішим, ніж сотні спусків, які
        велогонщики проходять щороку? Звичайно ж, ні. Приклад загибелі Бьорга Ламбрехта у 2019 році на Турі Польщі показує, що
        загинути можна взагалі на рівному у всіх сенсах місці. Потрібно просто змиритися з тим, що подібні трагедії інколи
        трапляються, або ж просто закрити велоспорт у його теперішньому вигляді, і почати змагатися вдома на велостанках.

        На тлі цієї трагедії суто спортивна боротьба на Турі Швейцарії відійшла на другий план, а дуже шкода, тому що в плані
        боротьби за перемогу в загальному заліку гонка вийшла дуже цікавою і насиченою. Можливо, це була найкраща в плані екшену
        та інтриги багатоденка в нинішньому сезоні.
        
        Четвертий етап подарував нам вражаючий сольний рейд в гора Фелікса Галля. Австрієць атакував на небезпечному спуску з
        Кранс Монтани, отримав хвилину переваги над пелотоном, і за останні 50 км до фінішу, серед яких було ще два важких
        перевали, не розгубив свою перевагу.
        
        Наступного дня не менш вражаючу, нехай і більш пізню атаку в горах видав Хуан Аюсо, який також на фініші випередив
        прямих конкурентів за загальним заліком майже на хвилину. Однак перемогу в генеральній класифікації здобув не Аюсо і не
        Галль, а Маттіас Ск'єлмосе. Галль провалив розділку в останній день, а в іспанця була криза в горах за день до тієї
        самої потужної переможної атаки.
        
        А ось Ск'єлмосе, нехай і не в такому вражаючому стилі і не з такою перевагою, виграв перший гірський етап, і загалом був
        дуже стабільний, на відміну від прямих конкурентів – саме це і стало вирішальним фактором, який приніс йому підсумковий
        успіх. Для 22-річного данського таланта з «Trek Segafredo» це перша перемога в загальному заліку багатоденки Світового
        туру – одразу на такій престижній! Обидві підготовчі гонки до Тур де Франс виграли данці – в цій країні велоспорт зараз
        явно на підйомі. Ну а Ск'єлмосе тепер їде на «Велику петлю» в статусі небезпечної темної конячки, нехай жодного сильного
        Гран туру на загальний залік у нього за плечима ще немає.
        
        Аюсо в останній день виграв розділку на 25,7 км, проте в підсумковій генеральній класифікації програв данцеві 9 секунд.
        Це вже друга перемога гонщика «UAE Emirates» у розділці в нинішньому сезоні. І попередня теж була на рівні Світового
        туру, і теж у Швейцарії – на початку травня на Турі Романдії. У той час як в горах у Аюсо сильні виступи чергуються з
        доволі посередніми (а то і відверто слабкими), в розділці він чудовий – схоже, замість генеральщика з ухилом у бік гір
        він поступово перетворюється на нового Мігеля Індурайна.
        
        Дуже цікаво було поспостерігати за Ремко Евенпулом, який повернувся в гонки після сходу з Джиро д'Італія через
        коронавірус. Складно сказати, наскільки сильно впливали на стан бельгійця наслідки хвороби, але виглядав він не
        найкращим чином. Спочатку лідер «Soudal Quick Step» переоцінив власні сили, і на першому гірському етапі сам же пішов в
        атаку, за що пізніше поплатився. Після цього в горах чемпіон світу перейшов у режим глухої оборони, що в підсумку дало
        йому змогу піднятися на третє місце в загальному заліку. Участь у Тур де Франс у плани Евенпула, як і раніше, не
        входить, Вуельта теж під великим питанням. Головна мета в сезоні – чемпіонат світу, який цього року пройде незвично
        рано: на початку серпня.

        Відзначимо неймовірно молодий подіум загального заліку – середній вік менше 22 років. Хоча подібні рекорди з кожними
        разом дивують все менше: сучасний велоспорт дуже помолодшав, і буде дуже цікаво поспостерігати за тим, наскільки довго
        такі ранні зірки протримаються на вершині.
        
        Галль розділку в останній день провалив вщент, і з другого місця в загальному заліку полетів одразу на восьме,
        пропустивши, крім Евенпула й Аюсо, ще й Вілко Келдермана, Ромена Барде, Рігоберто Урана і Кіана Уйтдебрукса. Щоправда,
        на тлі топ-3 і Галля ця четвірка провела настільки бліду і пасивну гонку, що про них і сказати-то особливо нічого. Хіба
        що відзначити вражаючу стабільність Уйтдебрукса. 20-річний бельгійський вундеркінд, який проводить свій дебютний сезон у
        професіоналах, взяв участь у трьох багатоденках Світового туру, і у всіх трьох потрапив у топ-10 загального заліку:
        раніше в нього були дев'яте місце на Турі Каталонії наприкінці березня і шосте – на Турі Романдії на початку травня.
        
        Спринтерський залік Туру Швейцарії виграв Воут Ван Арт, хоча при цьому зірковий бельгієць не виграв жодного етапу. Для
        нього це була перша багатоденка з часів березневої Тіррено – Адріатико, де він також залишився без перемог на етапах.
        Дві поспіль багатоденки без перемог – такого з Ван Артом не траплялося з 2018 року.
        
        Дайджест новин
        – Команда «Trek Segafredo», яка з липня перетвориться на «Lidl Trek», повідомила про продовження контракту з Джуліо
        Чікконе. Хоча майбутнє італійця в переформатованій команді без італійського спонсора Segafredo, здавалося, було під
        питанням.
        
        – Нарешті був затриманий водій вантажівки Вольфганг Рік, який 30 листопада 2022 року насмерть збив легенду світового
        велоспорту Давіде Ребелліна. Поліції Віченци вдалося домогтися європейського ордера на арешт, і зараз німецький водій
        перебуває у в'язниці Мюнстера.
        
        – Президент UCI Давід Лаппартьєн висунув свою кандидатуру на пост глави НОК Франції. Вибори відбудуться 29 червня. У
        разі обрання Лаппартьєн суміщатиме дві посади.
        
        – «Jumbo Visma» повідомила про продовження контракту з Робертом Гесінком ще на один рік. 37-річний ветеран виступає за
        нідерландську команду протягом усієї своєї професійної кар'єри – з 2006 року.
        
        – Скандал трапився на молодіжній версії Джиро д'Італія. Під час підйому на легендарний Пассо делло Стельвіо безліч
        гонщиків абсолютно не соромилась їхати на буксирі у автомобілів супроводу. У підсумку 24 гонщики були дискваліфіковані.

        – Зірковий спринтер Арно Демар несподівано не увійшов до складу «Groupama FDJ» на Тур де Франс. Це остаточно
        підштовхнуло Демара до рішення покинути команду наприкінці сезону.
        
        – Організатори Тур де Франс, компанія ASO, запропонувала командам-учасникам гонки зробити їхні переговори по
        радіозв'язку публічно доступними для телеглядачів. Реакція з боку керівництва команд, м'яко кажучи, неоднозначна.
        Питання перебуває в процесі обговорення.
        </p>
    </div>

</body>

</html>
    <div id="five" class="news">
    <h2>Класико в Іспанії, сенсація в Німеччині, успіх Монако у Франції</h2>
    <img src="https://pic.sport.ua/images/media/orig/ee/52617.jpg" alt="52617.jpg">
    <p>
    П'ятничного вечора офіційно завершився клубний сезон у європейському баскетболі. Фінальна точка в ньому була поставлена
    в Мілані, де однойменна команда здобула своє тридцяте Скудетто в історії. Ключовий відрізок баскетбольного ігрового року
    приніс усім шанувальникам помаранчевого м'яча багато цікавих подій. Серед них були, як і традиційні, очікувані
    результати, так і справжні сенсації.
    
    Sport.ua знайомить читачів із підсумковим станом справ у топових національних першостях континентального баскетболу.
    
    Іспанія
    У найсильнішому і найбільш статусному внутрішньому чемпіонаті в Європі пару фіналістів склали максимально очікувані в
    ній команди. «Реал» та «Барселона» ще перед стартом сезону були основними фаворитами Ліги АСВ і саме підопічні Матео
    Чуса та Шарунаса Ясікявічуса зустрілися у вирішальній серії.
    
    Мадридський та каталонський клуби вкотре підтвердили свій домінантний статус в Іспанії. У регулярному чемпіонаті
    «Барселона» та «Реал» посіли перше та друге місця відповідно, після чого у чвертьфіналі клуб зі столиці Іспанії впевнено
    пройшов «Гран Канарію» – 2:0, а «Барса» не залишила шансів «Валенсії» (також – 2:0). У півфіналі боротьбу місцевим топам
    намагалися нав'язати «Ховентут» та «Унікаха», які на старті серій виграли по одному матчу та позбавили грандів
    стратегічної переваги свого майданчика, але у наступних зустрічах все швидко стало на свої місця і серії завершилися у
    чотирьох поєдинках («Барселона» - «Унікаха» – 3:1, «Реал» - «Ховентут» – 3:1).

    А ось сам фінал дещо здивував. Уся баскетбольна Європа очікувала впертого і рівного протистояння з максимальною
    кількістю матчів, але натомість побачила швидкий успіх «Барселони» – 3:0. Притому в першому і третьому з них каталонці
    перемогли з доволі комфортною різницею у +9 та +11. І лише у другому поєдинку протистояння боротьба точилася до
    останньої секунди – 86:85 на користь «Барселони». Вперше з сезону 2000/2001 «Барселона» всуху обіграла мадридців у
    фінальній серії і повернула собі титул найсильнішої в Іспанії (торік тріумф здобув «Реал»).
    
    Італія
    Ще один класичний фінал відбувся в Італії. Два учасники Євроліги з Мілану та Болоньї на дві голови випереджають інші
    команди на Апеннінському півострові і нічого дивного немає в тому, що саме вони розіграли чергове чемпіонство.
    
    «Мілан» отримав перший номер посіву завдяки перемозі в регулярному чемпіонаті і на шляху до фіналу не зазнав проблем з
    «Пезаро» – 3:1 у чвертьфіналі та з «Динамо Сассарі» – 3:0 у півфінальній серії. У свою чергу, «Віртус Болонья» з другого
    номеру посіву ще впевненіше пройшов плей-оф. Підопічні Серджіо Скаріоло спочатку обіграли «Бріндизі» – 3:0
    (чвертьфінал), а потім повторили такий же результат у півфіналі проти «Тортони» – 3:0.
    
    Сама фінальна серія порадувала у відношенні інтриги (протистояння розтяглося на максимальні сім матчів), але трохи
    розчарувала у плані видовищності. Команди грали в дуже закритий і тягучий баскетбол, насамперед думаючи про захист (у
    чотирьох матчах із семи жоден із суперників не дотягнув навіть до 80-ти набраних очок).

    Справжнім Х-фактором у серії стала перевага свого майданчика, оскільки перемогу у фінальних поєдинках завжди здобували
    господарі. І це дуже допомогло «Мілану». У вирішальному сьомому поєдинку підопічні Етторе Мессіни перемогли – 67:55 та
    оформили тридцяте чемпіонство в історії клубу, повторивши свій минулорічний успіх.
    
    Німеччина
    А ось де відбулася сенсація європейського масштабу – то це в німецькій Бундеслізі. Основними претендентами на
    чемпіонство в ній вважався дует клубів-учасників Євроліги в особах берлінської «Альби» та мюнхенської «Баварії», а також
    «Телеком Бонн», який чудово проводив нинішній сезон, фінішувавши першим у регулярному чемпіонаті та відзначивши тріумф у
    Лізі чемпіонів ФІБА 2022/2023.
    
    Проте чемпіоном у Німеччині судилося стати іншому колективу. Добре знайомий українським шанувальникам баскетболу за
    матчами Кубка Європи «Ратіофарм» з невеликого міста Ульм заходив у плей-оф лише з сьомого місця. Багато фахівців
    пророкували їм швидкий виліт, але середняк місцевого баскетболу мав іншу думку з цього приводу. Спочатку у чвертьфіналі
    «Ратіофарм», який за собою повів бразильський дует Бруно Кабокло – Яго дос Сантос, обіграв берлінську «Альбу» – 3:1,
    після чого у півфіналі каменю на камені не залишив від «Баварії» – 3:0, а у фіналі був переможений «Телеком Бонн» – 3:1.
    
    Колектив із Ульму вперше став чемпіоном Німеччини, на шляху до якого обіграв трьох основних претендентів на титул. І при
    цьому в жодній із трьох серій «Ратіофарм» не мав переваги свого майданчика. Сенсаційний тріумф у Бундеслізі та
    чвертьфінал Кубка Європи 2022/2023 – просто блискучий сезон для команди молодого наставника Антона Гавела.

    Туреччина
    У статусній турецькій лізі основні події відбулися у півфіналах. На цій стадії в очній дуелі зійшлися два місцеві гранди
    «Фенербахче» та «Ефес Пілсен», а також головний підбурювач спокою в сезоні «Тюрк Телеком» (переможець регулярного
    чемпіонату + фіналіст Кубка Європи) та міцна «Каршияка».
    
    Кривдники «Прометея» були фаворитами у своїй серії, але досить несподівано у чотирьох матчах поступилися «Каршияці» –
    1:3 і не змогли пробитися у фінал. Щиро кажучи, команду Ердема Джана навіть трохи шкода. «Тюрк Телеком», який не хапає
    зірок з неба, провів просто відмінний сезон, але зупинився в одному (фінал Кубка Європи) і в двох кроках (внутрішня
    першість) відповідно від заповітних трофеїв.
    
    В іншій півфінальній битві між важковаговиками континентального баскетболу переміг «Ефес» – 3:1, який після поразки у
    першому матчі серії від «Фенербахче» з різницею в -42, зумів зібратися і виграв три поспіль близькі поєдинки (в жодному
    із них підсумкова різниця не перевищувала десять очок).
    
    Фінал цілком очікувано був одностороннім. «Ефес Пілсен» лише в першому поєдинку серії зустрів серйозний опір від
    «Каршияки» і всуху закрив фінальне протистояння – 3:0, оформивши своє шістнадцяте чемпіонство в Туреччині.
    
    Франція
    У чемпіонаті Франції нарешті виборов свій довгоочікуваний чемпіонський титул «Монако». Клуб із невеликого князівства з
    помітним українським слідом (нагадаємо, помічником головного тренера в ньому є Сергій Гладир, а в топ-менеджменті клубу
    працює Олексій Єфімов) вже давно ходив у фаворитах Ліги Pro-A, але тільки зараз піднявся на вершину.
    
    Головним суперником «Монако» цього року був не ще один представник Євроліги – «Асвел», а клуб зі столичної паризької
    агломерації «Метрополітан 92» (колишній «Метрополітан Леваллуа»), який з приходом перед сезоном Віктора Венбаньями
    здійснив різкий стрибок із середняків у лідери французького баскетболу
    
    У півфіналі «Метрополітан» вибив «Асвел» – 3:1 і зійшовся в головній серії сезону з «Монако». На жаль, для шанувальників
    таланту Венбаньями, чемпіонства не трапилося, і неординарний Віктор з першої позиції Драфта-2023 їде в НБА,
    задовольнившись «лише» титулом MVP сезону французької ліги та срібною медаллю.
    
    А «Монако» завдяки сухій перемозі у фінальній серії – 3:0 завоював перше в історії клубу чемпіонство і, можна сказати,
    підбив межу під своїм вражаючим спортивним підйомом – за десятиліття команда пройшла шлях з низів місцевого баскетболу
    до титулу чемпіона Франції та учасника Фіналу чотирьох Євроліги.
    
    Бонус - Нідерланди
    Як епілог, хотілося б закінчити фразою, що європейський баскетбол дуже захоплюючий, непередбачуваний і дарує безліч
    цікавих сюжетів. З одного боку, таке може здатися банальністю, але це справді так. Для підтвердження цих слів варто
    звернути увагу на фінальну серію чемпіонату Нідерландів.
    
    У досить посередній європейській першості в боротьбі за золото зійшлися «Лейден» та «Гронінген». Фінальна серія вийшла
    затятою і розтягнулася на максимальні п'ять матчів. За три хвилини до закінчення четвертої чверті п'ятого матчу
    «Гронінген» у гостях вигравав шістнадцять очок і вже потихеньку святкував чемпіонство, за дві хвилини їхня перевага
    становила +14. Однак далі у форварда господарів Люка Ван Бреє просто вселився дух Стефена Каррі. Форвард, що не хапає
    зірок навіть за нідерландськими мірками, за сто двадцять секунд, що залишилися, забив чотири непрості дальні кидки і не
    те, що повернув свою команду в гру, а просто витяг її за волосся з трясовини. За 3,7 секунди до завершення зустрічі
    «Лейден» все ще програвав -1 і м'яч був у суперників, але успіх посміхнувся більш наполегливим. Подивіться, таке не
    часто трапляється в баскетболі.
    </p>
</div>



</html>
<div id="six" class="news">
    <h2>Реванш не відбувся. Україна знову програла Туреччині у фіналі Євроліги</h2>
    <img src="https://pic.sport.ua/images/news/0/15/157/orig_631567.jpg" alt="orig_631567.jpg">
    <p>
    Національна збірна України зазнала поразки сьогодні у фіналі Золотої Євроліги з волейболу 2023 серед чоловіків. У
    хорватському місті Задар українці зустрічалися з командою Туреччини і програли з рахунком 2:3.
    
    Початок матчу вийшов для наших хлопців просто чудовим. У стартовому сеті вони були на голову сильніші за своїх
    суперників і не залишили їм жодних шансів – 25:14.
    
    Втім, турецькі волейболісти у другій партії виглядали вже зовсім інакше, нав'язавши українцям справжню боротьбу. Довгий
    час на майданчику була рівновага, але наприкінці збірна Туреччини зіграла надійніше і досягла успіху 25:22.
    
    Наша команда мала брати третій сет, коли повела незадовго до його закінчення 18:14. Але таку солідну перевагу втримати
    не вдалося, і незабаром попереду були турецькі волейболісти 22:20. Деяка надія на перемогу з'явилася після того, як
    збірна України змогла відіграти два сетболи за рахунку 22:24. На жаль, два наступні розіграші залишилися за Туреччиною
    26:24.
    
    Четверта партія вийшла досить нервовою з обох боків. Було багато зупинок у грі та розмов з арбітрами. Наставник
    українців поміняв зв'язуючого і замість Віталія Щиткова на майданчик вийшов Юрій Синиця. А ще ми побачили серію ейсів у
    виконанні Олега Плотницького та потужні удари Василя Тупчія. Партію українці виграли 25:22 і тепер доля першого місця
    мала вирішитися на тай-брейку.
    
    Що трапилося у п'ятому сеті, сказати важко. Українці його відверто провалили. Вже на старті вони поступалися суперникам
    0:3, 1:5, 2:8. Потрібно було рятувати ситуацію. На жаль, рахунок продовжував зростати на користь збірної Туреччини.
    Остаточний підсумок – 15:6.
    
    Українці грали у такому складі: Ілля Ковальов (набрав 17 очок), Дмитро Терьоменко (10), Віталій Щитков (3), Олег
    Плотницький (20), Юрій Семенюк (10), Василь Тупчій (13), Дмитро Канаєв (ліберо) – стартовий. На заміну виходили Тимофій
    Полуян (1), Євген Кисилюк (1), Владислав Щуров (0), Юрій Синиця (0).
    
    Третє місце у турнірі посіла збірна Хорватії, яка у «бронзовому фіналі» перемогла Чехію 3:0.
    </p>
</div>


</html>
<div id="seven" class="news">
    <h2>Чому Мессі вибрав Інтер Маямі</h2>
    <img src="https://pic.sport.ua/images/getty/157/60/91/getty_1258418242.jpg" alt="getty_1258418242.jpg">
    <p>
Це був, напевно, головний мильний серіал цього літа. Всім було зрозуміло, що Ліонель Мессі покине «ПСЖ». За два сезони,
які він провів у Парижі, аргентинець так і не став, точніше, не захотів стати частиною «Сен-Жермен». Він там грав у свою
гру, тоді як решта – у свою.

Зізнатись, перехід Лео до «ПСЖ» два роки тому одразу видавався почесним засланням. Це був найочевидніший варіант
продовження його кар'єри після незрозумілостей з «Барселоною». Щось на кшталт літніх канікул у двоюрідної бабусі.

«Бабуся», яка не має прямих спадкоємців, балувала Лео. І ще однієї «відірваної барселонської скибки» – Неймара. Однак і
сама старенька, і її «онук» чудово розуміли, що тривалого союзу не вийде. Хоча тістечка і були смачними. Та й працювати
особливо не треба було.

Коли нинішній сезон добігав кінця, Лео заздалегідь повідомив керівництву «Парижа», що залишатися не має наміру. Першим
офіційно про це розповів прямолінійний тренер команди Гальтьє. Щоправда, клуб спробував швиденько відіграти ситуацію,
набити собі ціну: мовляв, ще не все вирішено і все ще можливо.

Але то була лише гра слів. Жодні тістечка не могли змусити Лео залишитися. Він пішов, не залишивши якогось помітного
сліду в історії «Парі Сен-Жермен». Так, він двічі ставав чемпіоном Франції, але, як на мене, не варто перебільшувати це
досягнення. З урахуванням актуального кадрового потенціалу паризького клубу та паралельної прірви між «ПСЖ» та рештою у
Лізі 1, чемпіоном Франції у складі «Парижа» міг стати і Поворознюк. Причому не лише той, хто «футболіст», а й той, хто
президент.

В останньому матчі Ліонеля за «ПСЖ» уболівальники команди освистали аргентинця. Чим викликали невдоволення багатьох
відомих екс-футболістів. Та що там колишніх – навіть Мбаппе обурювався з цього приводу. Мовляв, як можна любити футбол і
водночас освистувати найкращого футболіста в історії гри.

Особисто мені зрозуміти футболістів, які обурюються з приводу вболівальницького свисту, нескладно. Але, чесно кажучи, ще
простіше зрозуміти самих фанів. Тому що Ліонель Мессі, який грав за «ПСЖ», не справжній. У «Барселоні» був справжній
Мессі. У збірній Аргентині на чемпіонаті світу, що нещодавно завершився, був справжній Мессі. А у «Парижі» був клон
великого футболіста. Була його тінь.

Він міг забити двадцять м'ячів і зробити стільки ж результативних передач - при існуючому стані речей це не дивно, але
вболівальник хотів явно більшого. Вболівальник «Парижа» хотів, щоб Лео грав не лише на чистих м'ячах. Він хотів, щоб
Мессі бився за клуб та команду у Лізі чемпіонів. А Мессі там бився? Ага... Я б теж його освистував.

***

Ну, а далі на обрії Мессі мала знову виникнути «Барселона». Мала через те, що впродовж усього почесного паризького
заслання Мессі прямо чи опосередковано натякав на своє бажання повернутися. Особливо завзято розмови про його повернення
на «Камп Ноу» пожвавилися наприкінці минулого сезону.

Хаві, головний тренер «блауграни» і за сумісництвом друг Лео, не раз рапортував про готовність клубу прийняти назад
головну клубну легенду. Кінець травня – початок червня цього року: риторика Хаві однозначна. «Я цього дуже хотів би».
«Повернення Мессі – пріоритет «Барселони». «Всі каталонці хочуть його повернення».

Мені здається, Хаві був майже певен, що Лео повернеться.

Чому більше фігурував тренер «Барси», а не президент? Ну, загальновідомо, що у Лапорти склалися не найзворушливіші
стосунки з аргентинцем. Чому – тема окремої нотатки. Але в цьому зв'язку потрібно розуміти ось ще що. На відміну від
тренера, президент клубу, тим більше такого, за визначенням не має права кидатися словами. Ось він і не кидався. І робив
усе, щоб Мессі повернувся. У цьому я теж чомусь впевнений, хоч як уболівальнику «синьо-гранатових» Лапорта мені теж не
дуже подобається.

Але правда мені подобається більше. І от якщо їй слідувати, то в камбеку Мессі, що не відбувся, винен не стільки
Лапорта, скільки сам аргентинець.

«Я вирішив перейти до «Маямі». І далі за текстом. Мені здається, не тільки я був збентежений недавнім визнанням Лео.
Причому не лише самим фактом визнання, а й його «мотиваційною частиною».

У ній Мессі витіювато пояснює, чому вирішив перейти саме до МЛС. За його запевненнями, рішення ухвалене «не через
гроші». Якраз у цій частині немає претензій: варіант із Саудівською Аравією був у рази грошовитіший.

Але що стосується відмови від варіанту з «Барселоною», то тут не все так однозначно. «Мені не хотілося з цим стикатися
знову: чекати, що буде далі, залишати своє майбутнє у чиїхось руках. Я хотів прийняти рішення самостійно, зважаючи на
свої потреби, потреби сім'ї». І ще: «зараз я хочу уникнути зайвої уваги, більше думати про свою сім'ю». Про те, чи
зробила «Барса» все для того, щоб Лео повернувся, чемпіон світу відповів так: «ну, не знаю, це їхня проблема».

***

На мій погляд, усе вищевикладене волає про те, що зараз у Ліонеля Мессі футбольні пріоритети змінилися. Серйозно
змінилися. Йому вже 36-ть, він нарешті досяг головної мети у своїй кар'єрі – став чемпіоном світу, паралельно ступивши
на один майданчик пантеону з Марадоною. Життя справді вдалося. А в «Барселоні» на нього напевно чекала б невідомість.
Саме в цьому він має рацію.

Там на нього чекало б не тільки справжня любов фанатів, а й справжня робота. Довелося б знову гарувати, багато бігати,
працювати не лише на себе, а й на команду. Так, його повернення на круги своя стало б найпривабливішим і найщирішим
футбольним кіношним сюжетом нинішнього століття. Але він обрав не футбол, а спокій і «прокурорську» пенсію.

Чи можемо ми його за це корити? Та в жодному разі! Його «облико морале» настільки досконале, що скомпрометувати не
вдасться за всього бажання. Він уже всім довів, все виграв. І у свої 36-ть він просто не хоче більше відхаркувати
легені. І щось знову доводити у «більше, ніж клубі». Він хоче просто катати м'яч, отримуючи задоволення від мрійливих
поглядів Кривцова та компанії, від вдало виконаного штрафного.

Він, зрештою, хоче був просто годувальником своєї сім'ї. Ну, не таким, як свого часу Женя Селезньов. Але якщо в сухому
залишку, то дуже схоже.

«Барса» з приводу рішення Мессі видала дуже коротке комюніке: «Президент Лапорта розумів і поважав рішення Мессі
виступати в лізі з меншими вимогами, подалі від уваги і тиску, який він зазнав останніми роками». Пахне тролінгом?
Однозначно. Але по суті Лапорта правий. Хіба ні?

Але навіть якщо й перегнув палицю барселонський президент, у якого, як було сказано вище, складні стосунки з Мессі, то
вердикт друга Хаві має розставити всі крапки над «і». Тренер «Барси» про повернення аргентинця, що зірвалося, сказав
наступне: «Ліонель хоче більш спокійного і сімейного життя».

І як чоловік та батько він його отримає.

Хоча як футболіст міг би здобути значно більше.

Але тепер його історія повільно перетворюється на автобіографію. Як і в Роналду.

    </p>
</div>


<a href="/wish-dashboard/index.html"
    style="position: fixed; bottom: 30px; right: 30px; background: rgb(170, 134, 203); color: aliceblue; border-radius: 50%; width: 100px; height: 100px; text-align: center;">
    </a>

</body>
</html>
